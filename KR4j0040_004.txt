# -*- mode: mandoku-view; -*-
#+TITLE: 稼軒詞
#+DATE: 2015-08-25 00:48:13.189311
#+PROPERTY: ID KR4j0040
#+PROPERTY: BASEEDITION WYG    
#+PROPERTY: JUAN 卷四
<pb:KR4j0040_WYG_004-1a>¶
欽定四庫全書¶
　稼軒詞巻四¶
　　　　　　　　　　　　宋　辛棄疾　撰¶
　　玉樓春(席上贈别/上饒黄倅)¶
往年巃嵸堂前路路上人誇通判雨去年拄杖過瓢泉¶
縣吏垂頭民歎語　學窺聖處文章古清到窮時風味¶
苦樽前老淚不成行明日送君天上去¶
　　又(效白樂/天體)¶
<pb:KR4j0040_WYG_004-1b>¶
少年才把笙歌醆夏日非長愁夜短因他老病不相饒¶
把好心情都做嬾　故人别後書來勸乍可停盃彊喫¶
飯云何相見酒邊時却道達人須引滿¶
　　又(用韻畣/葉仲洽)¶
狂歌擊碎村醪醆欲舞還憐衫袖短心如溪上釣磯閒¶
身似道旁官堠嬾　山中有酒提壺勸好語憐君堪鮓¶
飯至今有句落人間渭水秋風黄葉滿¶
　　又(用韻畣呉/子似縣尉)¶
<pb:KR4j0040_WYG_004-2a>¶
君如九醞臺粘醆我似茅柴風味短㡬時秋水美人來¶
長恐扁舟乘興嬾　髙懐自飲無人勸馬有青芻奴白¶
飯向来珠履玉簮人頗覺斗量車載滿¶
　　又(客有遊山者忘㩦具而以詞來/索酒用韻以畣余時以病不往)¶
山行日日妨風雨風雨晴時君不去牆頭塵滿短轅車¶
門外人行芳草路　城南東野應聫句好記琅玕題字¶
處也應竹裏著行厨巳向甕邊防吏部¶
　　又(再/和)¶
<pb:KR4j0040_WYG_004-2b>¶
人間反覆成雲雨鳬雁江湖來又去十千一斗飲中仙¶
一百八盤天上路　舊時楓落呉江句今日錦囊無著¶
處看封闗外水雲侯剩按山中詩酒部¶
　　又(戲賦/雲山)¶
何人半夜推山去四面浮雲猜是汝當時相對兩三峰¶
走遍溪頭無覔處　西風瞥起雲横度忽見東南天一¶
柱老僧拍手笑相誇且喜青山依舊住¶
　　又(用韻畣傅巖叟/葉仲洽趙國興)¶
<pb:KR4j0040_WYG_004-3a>¶
青山不解乘雲去怕有愚公驚著汝人間踏地出租錢¶
借使移將無著處　三星昨夜光移度妙語來題橋上¶
柱黄花不挿滿頭歸定向白雲遮且住¶
　　又¶
無心雲自来還去元共青山相爾汝霎時迎雨障崔嵬¶
雨過却尋歸路處　侵天翠竹何曽度遙見屹然星砥¶
柱今朝不管亂雲深來伴仙翁山下住¶
　　又¶
<pb:KR4j0040_WYG_004-3b>¶
痩笻倦作登髙去却把黄花相爾汝嶺頭拭目望龍山¶
更在雲煙遮㫁處　思量落㡌人風度休說當年功紀¶
柱謝公直是愛東山畢竟東山留不住¶
　　又¶
風前欲勸春光住春在城南芳草路未隨流落水邊花¶
且作飄零泥上絮　鏡中已有星星誤人不負春春自¶
負夢囘人逺許多愁只在梨花風雨處¶
　　又¶
<pb:KR4j0040_WYG_004-4a>¶
三三兩兩誰家婦聴取鳴禽枝上語提壺沽酒已多時¶
婆餅焦時須早去　醉中忘却来時路借問行人家住¶
處只尋古廟那邊行更過溪南烏桕樹¶
　　又(寄題文山鄭/元英巢□樓)¶
悠悠莫向文山去要把襟裾牛馬汝遥知書帶草邊行¶
正在雀羅門裏住　平生挿架昌黎句不似拾柴東野¶
苦侵天且擬鳯凰巢掃地從他鸜鵒舞¶
　　又(樂令謂衛玠人未甞夢搗虀餐鐵杵乘車入䑕/穴以謂世無是事而有是理樂所謂無猶云有)¶
<pb:KR4j0040_WYG_004-4b>¶
　　　(也戲作數/語以明之)¶
有無一理誰差别樂令區區猶未達事言無處未甞無¶
試把所無憑理說　伯夷飢采西山蕨何異搗虀餐杵¶
鐵仲尼去衛又之陳此是乗車穿䑕宂¶
　　又(隠湖/戲作)¶
客來底事逢迎晩竹裏鳴禽尋未見日髙猶苦聖賢心¶
門外誰酣蠻觸戰　多方為渇泉尋徧何日成隂松種¶
滿不辭長向水雲來只怕頻頻魚鳥倦¶
<pb:KR4j0040_WYG_004-5a>¶
　　又(有自九江以石作觀音/像持送者因以詞賦之)¶
琵琶亭畔多芳草時對香爐峰一笑偶然重傍玉溪行¶
不是白頭誰覺老　普陀大士神通妙影入石頭光了¶
了看來將獻可無言長似慈悲顏色好¶
　　又(乙丑京口奉祠西/歸將至仙人磯)¶
江頭一帶斜陽樹總是六朝人住處悠悠興廢不闗心¶
惟有沙洲雙白鷺　仙人磯下多風雨好卸征帆留不¶
住直須抖擻盡塵埃却趂新涼秋水去¶
<pb:KR4j0040_WYG_004-5b>¶
　　鵲橋仙(為人慶八十/席上戲作)¶
朱顏暈酒方瞳㸃漆閒傍松邊倚杖不須更展畫圖看¶
是箇夀星的模様　今朝盛事一盃深勸更把新詞齊¶
唱人間八十最風流長貼在兒孫額上¶
　　又(和范先之送祐/之弟歸浮梁)¶
小窓風雨從今便憶中夜笑談清軟啼鴉衰柳自無聊¶
更管得離人腸㫁　詩書事業青氊猶在頭上貂蟬會¶
見莫貪風月臥江湖道日近長安路逺¶
<pb:KR4j0040_WYG_004-6a>¶
　　又(壽徐伯/熙察院)¶
豸冠風采繡衣聲價曾把經綸少試看看有詔日邊来¶
便入侍明光殿裏　東君未老花明柳媚且引玉觥沉¶
醉好將三萬六千場自今日從頭數起¶
　　又(巳酉山行/書所見)¶
松岡避暑茆簷避雨閒去閒來㡬度醉扶怪石看飛泉¶
又却是前囘醒處　東家娶婦西家歸女燈火門前笑¶
語釀成千頃稻花香夜夜費一天風露¶
<pb:KR4j0040_WYG_004-6b>¶
　　又(慶岳母/八十)¶
八旬慶會人間盛事齊勸一盃春釀臙脂小字㸃眉間¶
猶記得舊時宫様　綵衣更著功名富貴直過太公以¶
上大家著意記新詞遇著箇十年便唱¶
　　又(贈鷺/鷥)¶
溪邊白鷺來吾告汝溪裏魚兒堪數主憐汝汝又憐魚¶
要物我欣然一處　白沙逺浦青泥别渚剰有鰕跳鰍舞¶
聴君飛去飽時來看頭上風吹一縷¶
<pb:KR4j0040_WYG_004-7a>¶
　　又(席上和趙/晉臣敷文)¶
少年風月少年歌舞老去方知堪羡歎折腰五斗賦歸¶
來問走了羊腸㡬遍　髙車駟馬金章紫綬傳語渠儂¶
穏便問東湖帶得㡬多春且看凌雲筆健¶
　　西江月(采石岸戲/作漁父詞)¶
千丈懸崖削翠一川落日鎔金白鷗來往本無心選甚¶
風波一任　别浦魚肥堪膾前村酒美重斟千年往事¶
已沉沉閒管興亡則甚¶
<pb:KR4j0040_WYG_004-7b>¶
　　又(夀范南/伯知縣)¶
秀骨青松不老新詞玉佩相磨靈槎凖擬泛銀河剩摘¶
天星㡬箇(南伯去歲/七月生子)　奠枕樓頭風月駐春亭上笙歌留¶
君一醉意如何金印明年斗大¶
　　又(和楊民瞻/賦丹桂韻)¶
宫粉厭塗嬌額濃粧再壓秋花西真人醉憶仙家飛珮¶
丹霞羽化　十里芬芳未足一亭風露先加杏腮桃臉¶
費鉛華終慣秋蟾影下¶
<pb:KR4j0040_WYG_004-8a>¶
　　又(癸丑正月四日三山被召經從/建安席上和陳安行舍人韻)¶
風月亭危致爽管絃聲脆休催主人只是舊情懐錦瑟¶
傍邊須醉　玉殿何曾儂去沙堤正要公来看看紅藥¶
又翻階趂取西湖春會¶
　　又(用韻和李/兼濟提舉)¶
且對東君痛飲莫教華髮空催瓊瑰千字已盈懐消得¶
津頭一醉　休唱陽闗别去只今鳯詔歸来五雲兩兩¶
望三台巳覺精神聚會¶
<pb:KR4j0040_WYG_004-8b>¶
　　又(三山/作)¶
貪數明朝重九不知過了中秋人生有得許多愁只有¶
黄花如舊　萬象亭中殢酒九仙閣上扶頭城鴉喚我¶
醉歸休細雨斜風時候¶
　　又(夜行黄/沙道中)¶
明月别枝驚鵲清風半夜鳴蟬稻花香裏說豐年聴取¶
蛙聲一片　七八箇星天外兩三㸃雨山前舊時茆店¶
社林邊路轉溪橋忽見¶
<pb:KR4j0040_WYG_004-9a>¶
　　又(春/晚)¶
賸欲讀書已嬾只今多病長閒聴風聴雨小窓眠過了¶
春光大半　往事數尋去鳥消愁難解連環流鸎不肯¶
入西園喚起畫梁飛燕¶
　　又(木/犀)¶
金粟如來出世蘂宫仙子乘風清香一袖意無窮洗盡¶
塵緣千種　長為西風作主更居明月光中十分秋意¶
與玲瓏𢬵却今宵無夢¶
<pb:KR4j0040_WYG_004-9b>¶
　　又(壽祐之弟時/新居落成)¶
畫棟新垂簾幙華燈未放笙歌一盃㶑灔泛金波先向¶
大夫稱賀　富貴無應自有功名不用渠多只將緑鬢¶
抵羲娥金印須教斗大¶
　　又(遣/興)¶
醉裏且貪歡笑要愁那得工夫近来始覺古人書信著¶
全無是處　昨夜松邊醉倒問松我醉何如只疑松動¶
要来扶以手推松曰去¶
<pb:KR4j0040_WYG_004-10a>¶
　　又(和趙晉臣敷文/賦秋水瀑泉)¶
八萬四千偈後更誰妙語披襟紉蘭結佩有同心喚取¶
詩翁來飲　鏤玉裁氷著句髙山流水知音胸中不受¶
一塵侵却怕靈均獨醒¶
　　又(悠然/閣)¶
一柱中擎逺碧兩峰旁聳髙寒横陳削盡短長山莫把¶
一分增減　我望雲煙目㫁人言風景天慳被公詩筆¶
盡追還重上層梯一覽¶
<pb:KR4j0040_WYG_004-10b>¶
　　又(示兒曹以/家事付之)¶
萬事雲煙忽過百年蒲柳先衰而今何事最相宜宜醉¶
宜遊宜睡　早趂催科了納更量出入收支迺翁依舊¶
管些兒管竹管山管水¶
　　又¶
粉面都成醉夢霜髯能㡬春秋来時送我伴牢愁一見¶
樽前似舊　詩在隂何側畔字居羅趙前頭錦囊來往¶
㡬時休巳遣蛾眉等候¶
<pb:KR4j0040_WYG_004-11a>¶
　　朝中措(醉歸祐/之弟)¶
籃輿嫋嫋破重岡玉笛兩紅粧這裏都愁酒盡那邊正¶
和詩忙　為誰醉倒為誰歸去都莫思量白水東邊籬¶
落斜陽欲下牛羊¶
　　又¶
夜深殘月過山房睡覺北窓涼起遶中庭獨步一天星¶
斗文章　朝來客話山林鍾鼎那處難忘君向沙頭細¶
問白鷗知我行藏¶
<pb:KR4j0040_WYG_004-11b>¶
　　又(為人/夀)¶
年年黄菊艷秋風更有拒霜紅黄似舊時宫額紅如此¶
日芳容　青青未老樽前要看兒輩平戎試釀西江為¶
夀西江緑水無窮¶
　　又¶
年年金蘂艷西風人與菊花同霜鬢經春重緑仙姿不¶
飲長紅　焚香度日從容笑語儘調兒童一嵗一盃為¶
夀從今更數千鍾¶
<pb:KR4j0040_WYG_004-12a>¶
　　又(九日小集時楊/世長將赴南宫)¶
年年團扇怨秋風愁絶玉盃空山下卧龍丰度臺前戲¶
馬英雄　而今休也花殘一似人老花同莫怪東籬韻¶
減只今丹桂香濃¶
　　清平樂(博山道/中即事)¶
柳邊飛鞚霧濕征衣重宿鷺窺沙孤影動應有魚鰕入¶
夢　一川明月疎星浣沙人影娉婷笑背行人歸去門¶
前稚子啼聲¶
<pb:KR4j0040_WYG_004-12b>¶
　　又¶
茅簷低小溪上青青草醉裏呉音相媚好白髮誰家翁¶
媪　大兒鋤豆溪東中兒正織雞籠最喜小兒亡賴溪¶
頭看剝蓮蓬¶
　　又(獨宿博山/王氏菴)¶
遶牀飢䑕蝙蝠翻燈舞屋上松風吹急雨破紙窓間自¶
語　平生塞北江南歸来華髮蒼顏布被秋宵夢覺眼¶
前萬里江山¶
<pb:KR4j0040_WYG_004-13a>¶
　　又(檢校山園/書所見)¶
連雲松竹萬事從今足拄杖東家分社肉白酒牀頭初¶
熟　西風梨棗山園兒童偷把長竿莫遣旁人驚去老¶
夫靜處閒看¶
　　又¶
斷崖松竹竹裏藏氷玉路轉清溪三百曲香滿黄昏雪¶
屋　行人繫馬疎籬折殘猶有髙枝留得東風數㸃只¶
縁嬌嫩春遲¶
<pb:KR4j0040_WYG_004-13b>¶
　　又(為兒鐵/柱作)¶
靈皇醮罷福禄都來也試引鵷鶵花樹下斷了驚驚怕¶
怕　從今日日聰明更有潭妹嵩兄看取辛家鐵柱無¶
災無難公卿¶
　　又(木/犀)¶
月明秋曉翠蓋團團好碎剪黄金敷恁小都著葉兒遮¶
了　打來休似年時小窓能有髙低無頓許多香處只¶
消三兩枝兒¶
<pb:KR4j0040_WYG_004-14a>¶
　　又(再/賦)¶
東園向曉陣陣西風好喚起仙人金小小翠羽玲瓏裝¶
了　一枝枕畔開時羅幃翠幙垂低恁地十分遮䕶打¶
窓早有蜂兒¶
　　又(憶呉江/賞木犀)¶
少年痛飲憶向呉江醒明月團團髙樹影十里水沉煙¶
冷　大都一㸃宫黄人間直恁芬芳怕是秋天風露染¶
教世界都香¶
<pb:KR4j0040_WYG_004-14b>¶
　　又(夀信守/王道夫)¶
此身長健還却功名願枉讀平生三萬巻滿酌金盃聴¶
勸　男兒玉帶金魚能消㡬許詩書料得今宵醉也兩¶
行紅袖爭扶¶
　　又(壽趙民則提刑時/新除且素不喜飲)¶
詩書萬巻合上明光殿案上文書看未遍眉裏隂功早¶
見　十分竹瘦松堅看君自是長年若解樽前痛飲精¶
神便是神仙¶
<pb:KR4j0040_WYG_004-15a>¶
　　又(題上/盧橋)¶
清泉犇快不管青山礙十里盤盤平世界更著溪山襟¶
帶　古今陵谷茫茫市朝往往耕桑此地居然形勝似¶
曾小小興亡¶
　　又¶
清詞索笑莫厭銀盃小應是天孫新與巧剪恨裁愁句¶
好　有人夢㫁闗河小窓日飲亡何想見重簾不捲淚¶
痕滴盡湘娥¶
<pb:KR4j0040_WYG_004-15b>¶
　　又(呈趙昌甫時僕以病止酒/昌甫作詩數篇末及之)¶
雲煙草樹山北山南雨溪上行人相背去惟有啼鴉一¶
處　門前萬斛春寒梅花可煞摧殘使我長忘酒易要¶
君不作詩難¶
　　又(書王徳由/主簿扇)¶
溪囘沙淺紅杏都開遍鸂𪄠不知春水煖猶傍垂楊春¶
岸　片帆千里輕船行人想見欹眠誰似先生髙舉一¶
行白鷺青天¶
<pb:KR4j0040_WYG_004-16a>¶
　　好事近(中秋席上/和王路鈴)¶
明月到今宵長是不如人約想見廣寒宫殿正雲梳風¶
掠　夜深休更喚笙歌簷頭雨聲惡不是小山詞就這¶
一場寥索¶
　　又(送李後州致/一席上和韻)¶
和淚唱陽闗依舊字嬌聲穏囘首長安何處怕行人歸¶
晩　垂楊折盡只啼鴉把離愁勾引却笑逺山無數被¶
行雲低損¶
<pb:KR4j0040_WYG_004-16b>¶
　　又(席上和王道夫/賦元夕立春)¶
綵勝鬬華燈平把東風吹却喚取雪中明月伴使君行¶
樂　紅旗鐡馬響春氷老去此情薄惟有前村梅在倩¶
一枝隨著¶
　　又(和城中/諸友韻)¶
雲氣上林梢畢竟非空非色風景不隨人去到而今留¶
得　老無情味到篇章詩債怕人索却喜近来林下有¶
許多詞客¶
<pb:KR4j0040_WYG_004-17a>¶
　　菩薩蠻(金陵賞心亭/為葉丞相賦)¶
青山欲共髙人語聮翩萬馬来無數煙雨却低囘望来¶
終不来　人言頭上髮總向愁中白拍手笑沙鷗一身¶
都是愁¶
　　又(用前/韻)¶
錦書誰寄相思語天邊數徧飛鴻數一夜夢千囘梅花¶
入夢来　漲痕紛樹髮霜落瀟湘白心事莫驚鷗人間¶
千萬愁¶
<pb:KR4j0040_WYG_004-17b>¶
　　又¶
江山病眼昏如霧送愁直到津頭路歸念樂天詩人生¶
足别離　雲屏深夜語夢到君知否玉筯莫偷垂㫁腸¶
天不知¶
　　又(書江西/造口壁)¶
鬱孤臺下清江水中間多少行人淚西北是長安可憐¶
無數山　青山遮不住畢竟東流去江晚正愁余山深¶
聞鷓鴣¶
<pb:KR4j0040_WYG_004-18a>¶
　　又¶
西風都是行人恨馬頭漸喜歸期近試上小紅樓飛鴻¶
字字愁　闌干閒倚處一帶山無數不似逺山横秋波¶
相共明¶
　　又¶
功名飽聴兒童說看公兩眼明如月萬里勒燕然老人¶
書一編　玉階方寸地好趂風雲會他日赤松游依然¶
萬戸侯¶
<pb:KR4j0040_WYG_004-18b>¶
　　又(送祐之弟/歸浮梁)¶
無情最是江頭柳長條折盡還依舊木葉下平湖雁来¶
書有無　雁無書尙可好語憑誰和風雨斷腸時小山¶
生桂枝¶
　　又(送鄭守厚/卿赴闕)¶
送君直上金鑾殿情知不久須相見一日甚三秋愁来¶
不自由　九重天一笑定是留中了白髮少經過此時¶
愁奈何¶
<pb:KR4j0040_WYG_004-19a>¶
　　又(送曹君/之莊所)¶
人間嵗月堂堂去勸君快上青雲路堅處一燈傳工夫¶
螢雪邊　麯生風味惡辜負西窓約沙岸片帆開寄書¶
無雁来¶
　　又(席上分賦/得櫻桃)¶
香浮乳酩玻璃盌年年醉裏甞新慣何物比春風歌唇¶
一㸃紅　江湖清夢㫁翠籠明光殿萬顆瀉輕勻低頭¶
愧野人¶
<pb:KR4j0040_WYG_004-19b>¶
　　又(賦摘/阮)¶
阮琴斜挂香羅綬玉纖初試琵琶手桐葉雨聲乾珍珠¶
落玉盤　朱絃調未慣笑倩東風伴莫作别離聲且聴¶
雙鳯鳴¶
　　又(雪樓賞牡丹席/上用楊民瞻韻)¶
紅芽籖上羣仙客翠羅蓋底傾城色和雨淚闌干沉香¶
亭北看　東風休放去怕有流鸎訴試問賞花人曉粧¶
勻未勻¶
<pb:KR4j0040_WYG_004-20a>¶
　　又(和盧國/華提刑)¶
旌旗依舊長亭路樽前試㸃鸎花數何處捧心顰人間¶
别様春　功名君自許少日聞鷄舞詩句到梅花春風¶
十萬家¶
　　卜算子(尋春/作)¶
脩竹翠蘿寒遲日江山暮幽逕無人獨自芳此恨知無¶
數　只共梅花語嬾逐遊絲去著意尋春不肯香香在¶
無尋處¶
<pb:KR4j0040_WYG_004-20b>¶
　　又(為人賦/荷花)¶
紅粉靚梳粧翠蓋低風雨占斷人間六月涼明月鴛鴦¶
浦　根底藕絲長花裏蓮心苦只為風流有許愁更襯¶
佳人步¶
　　又(聞李正之/茶馬訃音)¶
欲行且起行欲坐重来坐坐坐行行有倦時更枕閒書¶
卧　病是近来身嬾是從前我淨掃瓢泉竹樹隂且恁¶
隨縁過¶
<pb:KR4j0040_WYG_004-21a>¶
　　又(飲/酒)¶
盜跖儻名丘孔子如名跖跖聖丘愚直到今美惡元無¶
别　簡䇿寫虛名螻蟻侵枯骨千古光隂一霎時且進¶
盃中物¶
　　又(用莊/語)¶
一以我為牛一以我為馬人與之名受不辭善學莊周¶
者　江海任虛舟風雨從飄瓦醉者乘車墜不傷全得¶
於天也¶
<pb:KR4j0040_WYG_004-21b>¶
　　又(漫/興)¶
夜雨醉𤓰廬春水行秧馬㸃檢田間快活人未有如翁¶
者　掃秃兔毫錐磨透銅臺瓦誰伴揚雄作解嘲烏有¶
先生也¶
　　又¶
珠玉作泥沙山谷量牛馬試上纍纍丘隴看誰是彊梁¶
者　水浸淺深簷山壓髙低瓦山水朝来笑問人翁早¶
歸来也¶
<pb:KR4j0040_WYG_004-22a>¶
　　又¶
漢代李將軍奪得匈奴馬李蔡為人在下中却是封侯¶
者　芸草去陳根筧竹添新瓦萬一朝廷舉力田舎我¶
其誰也¶
　　又(用韻畣趙晉臣敷文趙/有真得歸方是閒堂句)¶
百郡怯登車千里輸流馬乞得膠膠擾擾身却笑區區¶
者　野水玉鳴渠急雨珠跳瓦一榻清風方是閒真是¶
歸来也¶
<pb:KR4j0040_WYG_004-22b>¶
　　又¶
萬里只浮雲一噴空凡馬歎息曹瞞老驥詩伏櫪如公¶
者　山鳥哢窺簷野䑕飢翻瓦我老癡頑合住山此地¶
菟裘也¶
　　又(齒/落)¶
剛者不堅牢乗的難摧挫不信張開口角看舌在牙先¶
墮　已闕兩邊廂又豁中間箇說與兒曹莫笑翁狗竇¶
從君過¶
<pb:KR4j0040_WYG_004-23a>¶
　　又(飲酒/成病)¶
一箇去學仙一箇去學佛仙飲千盃醉似泥皮骨如金¶
石　不飲便康彊佛夀須千百八十餘年入涅盤且進¶
盃中物¶
　　又(飲酒不/寫書)¶
一飲動連宵一醉長三日廢盡寒温不寫書富貴何由¶
得　請看冢中人冢似當時筆萬札千言只恁休且進¶
盃中物¶
<pb:KR4j0040_WYG_004-23b>¶
　　醜奴兒(醉中有歌此詩以/勸酒者聊櫽括之)¶
晚來雲淡秋光薄落日晴天落日晴天堂上風斜畫燭¶
煙　從渠去買人間恨字字都圓字字都圓腸斷西風¶
十四絃¶
　　又¶
尋常中酒扶頭後歌舞支持歌舞支持誰把新詞喚住¶
伊　臨岐也有傍人笑笑已爭知笑已爭知明月樓空¶
燕子飛¶
<pb:KR4j0040_WYG_004-24a>¶
　　又(書博山/道中壁)¶
煙蕪露芰荒池柳洗雨烘晴洗雨烘晴一様春風㡬様¶
青　提壺脫袴催歸去萬恨千情萬恨千情各自無聊¶
各自鳴¶
　　又¶
此生自斷天休問獨倚危樓獨倚危樓不信人間别有¶
愁　君來正是眠時節君且歸休君且歸休說與西風¶
一任秋¶
<pb:KR4j0040_WYG_004-24b>¶
　　又¶
少年不識愁滋味愛上層樓愛上層樓為賦新詞彊說¶
愁　而今識盡愁滋味欲說還休欲說還休却道天涼¶
好箇秋¶
　　又¶
近来愁似天来大誰解相憐誰解相憐又把愁来做箇¶
天　都將今古無窮事放在愁邊放在愁邊却自移家¶
向酒泉¶
<pb:KR4j0040_WYG_004-25a>¶
　　又(和鉛山陳/簿韻二首)¶
鵝湖山下長亭路明月臨闗明月臨闗㡬陣西風落葉¶
乾　新詞誰解裁氷雪筆墨生寒筆墨生寒會說離愁¶
千萬般¶
　　又¶
年年索盡梅花笑疎影黄昏疎影黄昏香滿東風月一¶
痕　清詩冷落無人寄雪豔氷魂雪豔氷魂浮玉溪頭¶
煙樹村¶
<pb:KR4j0040_WYG_004-25b>¶
　　浣溪沙(漫興/作)¶
未到山前騎馬囘風吹雨打已無梅共誰消遣兩三盃¶
　一似舊時春意思百無事處老形骸也曾頭上戴花¶
來¶
　　又(黄沙/嶺)¶
寸歩人間百尺樓孤城春水一沙鷗天風吹樹㡬時休¶
　突兀趂人山石狠䑃朧避路野花羞人家平水廟東¶
頭¶
<pb:KR4j0040_WYG_004-26a>¶
　　又(壽内/子)¶
夀酒同斟喜有餘朱顔却對白髭鬚兩人百嵗恰乘除¶
　婚嫁剩添兒女拜平安頻拆外家書年年堂上夀星¶
圖¶
　　又(瓢泉/偶作)¶
新葺茒簷次第成青山恰對小窓橫去年曾共燕經營¶
　病却盃盤甘止酒老依香火苦翻經夜來依舊管絃¶
聲¶
<pb:KR4j0040_WYG_004-26b>¶
　　又(壬子春赴/閩别瓢泉)¶
細聴春山杜宇啼一聲聲是送行詩朝来白鳥背人飛¶
　對鄭子真嵓石臥赴陶元亮菊花期而今堪誦北山¶
移¶
　　又(常山道/中即事)¶
北隴田髙&KR0191;水頻西溪禾早巳甞新隔牆沽酒煑纖鱗¶
　忽有微涼何處雨更無留影霎時雲賣𤓰人過竹邊¶
村¶
<pb:KR4j0040_WYG_004-27a>¶
　　又(偕杜叔髙呉子/似宿山寺戲作)¶
花向今朝粉面勻柳因何事翠眉顰東風吹雨細於塵¶
　自笑好山如好色只今懐樹更懐人閒愁閒恨一翻¶
新¶
　　又¶
歌串如珠箇箇勻被花勾引笑和顰向来驚動畫梁塵¶
　莫倚笙歌多樂事相看紅紫又抛人舊巢還有燕泥¶
新¶
<pb:KR4j0040_WYG_004-27b>¶
　　又¶
父老爭言雨水勻眉頭不似去年顰殷勤謝却甑中塵¶
　啼鳥有時能勸客小桃無賴已撩人梨花也作白頭¶
新¶
　　又(别杜/叔髙)¶
這裏裁詩話别離那邊應是望歸期人言心急馬行遲¶
　去雁無憑傳錦字春泥抵死汚人衣海棠過了有荼¶
䕷¶
<pb:KR4j0040_WYG_004-28a>¶
　　又(席上趙景山提/幹賦溪臺和韻)¶
臺倚崩崖玉滅痕青山却作捧心顰逺林煙火㡬家村¶
　引入滄浪魚得計展成寥闊鶴能言㡬時髙處見層¶
軒¶
　　又¶
妙手都無斧鑿痕飽叅佳處却成顰恰如春入浣花村¶
　筆墨今宵光有艷管絃從此悄無言主人席次兩眉¶
軒¶
<pb:KR4j0040_WYG_004-28b>¶
　　又(種松/未成)¶
草木於人也作疎秋来咫尺異榮枯空山嵗晩孰華余¶
　孤竹君窮猶抱節赤松子嬾巳生鬚主人相愛肯留¶
無¶
　　又(種梅/菊)¶
百世孤芳肯自媒直須詩句與推排不然喚起酒邊來¶
　自有陶濳方有菊若無和靖即無梅秖今何處向人¶
開¶
<pb:KR4j0040_WYG_004-29a>¶
　　又(别澄上人併/送性禪師)¶
梅子生時到㡬囘桃花開後不須猜重来松竹意徘徊¶
　慣聴禽聲應可譜飽觀魚陣已能排晩風挾雨喚歸¶
來¶
　　山花子(答傅巖叟/酬春之約)¶
艶杏夭桃兩行排莫攜歌舞去相催次第未堪供醉眼¶
去年裁　春意纔從梅裏過人情都向柳邊來咫尺東¶
家還又有海棠開¶
<pb:KR4j0040_WYG_004-29b>¶
　　又(用韻謝傅巖/叟瑞香之恵)¶
句裏明珠字字排多情應也被春催怪得名花和淚送¶
雨中栽　赤脚未安芳斛穏娥眉早把橘枝來報道錦¶
薫籠底下麝臍開¶
　　又(三山/戲作)¶
記得瓢泉快活時長年耽酒更吟詩驀地捉將來斷送¶
老頭皮　遶屋人扶行不得閒窓學得鷓鴣啼却有杜¶
䳌能勸道不如歸¶
<pb:KR4j0040_WYG_004-30a>¶
　　又¶
日日閒看燕子飛舊巢新壘畫簾低玉厯今朝推戊已¶
却啣泥　先自春光留不住那看更著子䂓啼一陣晚¶
香吹不㫁落花溪¶
　　又(與客賞山茶一/朶忽墮地戲作)¶
酒面低迷翠被重黄昏院落月朦朧墮髻啼粧孫夀醉¶
泥秦宫　試問花留春㡬日畧無人管雨和風瞥向緑¶
珠樓下見墜殘紅¶
<pb:KR4j0040_WYG_004-30b>¶
　　又(簡傅/嵓叟)¶
總把平生入醉鄉大都三萬六千塲今古悠悠多少事¶
莫思量　微有些寒春雨好更無尋處野花香年去年¶
來還又笑燕飛忙¶
　　又(用前韻謝傅巖/叟餽名花鮮蕈)¶
楊柳溫柔是故鄉紛紛蜂蝶去年塲大率一春風雨事¶
最難量　滿把攜來紅粉面堆盤更覺紫芝香幸自麯¶
生閒去了又教忙(纔止/酒)¶
<pb:KR4j0040_WYG_004-31a>¶
　　又(病起獨/坐停雲)¶
彊欲加餐竟未佳只宜長伴病僧齋心似風吹香篆過¶
也無灰　山下朝来雲出岫隨風一去未曾囘次第前¶
村行雨了合歸來¶
　　虞美人(賦荼/䕷)¶
羣花泣盡朝來露爭奈春歸去不知庭下有荼䕷偷得¶
十分春色怕春知　淡中有味清中貴飛絮殘紅避露¶
華微浸玉肌香恰似楊妃初試出蘭湯¶
<pb:KR4j0040_WYG_004-31b>¶
　　又(夀趙文/鼎提舉)¶
翠屏羅幙遮前後舞袖翻長夀紫髯冠佩御爐香看取¶
明年歸奉萬年觴　今宵池上蟠桃席咫尺長安日寳¶
煙飛焰萬花濃試看中間白鶴駕仙風¶
　　又(用前/韻)¶
一盃莫落他人後富貴功名夀胸中書傳有餘香寫得¶
蘭亭小字記流觴　問誰分我漁樵席江海消閒日看¶
看天上拜恩濃却怕畫樓無處著春風¶
<pb:KR4j0040_WYG_004-32a>¶
　　又(賦虞美/人草)¶
當年得意如芳草日日春風好㧞山力盡忽悲歌飲罷¶
虞兮從此奈君何　人間不識精誠苦貪看青青舞驀¶
然歛袂却亭亭怕是曲中猶帶楚歌聲¶
　　浪淘沙(山寺夜/半聞鐘)¶
身世酒盃中萬事皆空古来三五箇英雄雨打風吹何¶
處是漢殿秦宫　夢入少年叢歌舞匆匆老僧夜半誤¶
鳴鐘驚起西窓眠不得捲地西風¶
<pb:KR4j0040_WYG_004-32b>¶
　　又(賦虞美/人草)¶
不肯過江東玉帳匆匆只今草木憶英雄唱著虞兮當¶
日曲便舞春風　兒女此情同往事朦朧湘娥竹上淚¶
痕濃舜目重瞳堪痛恨羽又重瞳¶
　　又(送呉子/似縣尉)¶
金玉舊情懐風月追陪扁舟千里興佳哉不似子猷行¶
半路却棹船回　来嵗菊花開記我清盃西風雁過鎖¶
山臺把似倩他書不到好與同来¶
<pb:KR4j0040_WYG_004-33a>¶
　　减字木蘭花(宿僧房/有作)¶
僧窓夜雨茶鼎薰爐宜小住却恨春風勾引詩来惱殺¶
翁　狂歌未可且把一樽料理我我到亡何却聴農家¶
陌上歌¶
　　又¶
昨朝官告一百五年村父老更莫驚疑剛道人生七十¶
稀　使君喜見恰遇華堂開夀宴問夀如何百代兒孫¶
擁太婆¶
<pb:KR4j0040_WYG_004-33b>¶
　　又(長沙道中壁上有婦人題/字若有恨者用其意為賦)¶
盈盈淚眼往日青樓天様逺秋月春花輸與尋常姊妹¶
家　水村山驛日暮行雲無氣力錦字偷裁立盡西風¶
雁不來¶
　　南歌子(山中/夜坐)¶
世事從頭減秋懐徹底清夜深猶送枕邊聲試問清溪¶
底事未能平　月到愁邊白雞先逺處鳴是中無有利¶
和名因甚山前未曉有人行¶
<pb:KR4j0040_WYG_004-34a>¶
　　又(獨坐/蔗菴)¶
𤣥入參同契禪依不二門細看斜日隙中塵始覺人間¶
何處不紛紛　病笑春先到閒知嬾是真百般啼鳥苦¶
撩人除却提壺此外不堪聞¶
　　又(新開池/戲作)¶
散髪披襟處浮𤓰沉李時涓涓流水細侵階鑿箇池兒¶
喚箇月兒來　画棟頻揺動紅蕖盡倒開鬭勻紅粉照¶
香腮有箇人兒把箇鏡兒猜¶
<pb:KR4j0040_WYG_004-34b>¶
　　醉太平(春/景)¶
態濃意逺眉顰笑淺薄羅衣窄絮風軟鬢雲欺翠捲¶
南園花樹春光暖香徑裏榆錢滿欲上鞦韆又驚嬾且¶
歸休怕晚¶
　　漁家傲(為余伯熙察院壽信之讖云水打烏龜石/三台出此時伯熙舊居城西直龜山之北)¶
　　　(溪水齧山足矣意伯熙當之耶伯熙學道有新/功一日語余云溪上甞得異石有文隠然如記)¶
　　　(姓名且有長生等字余未之見也/因其生朝姑摭二事為詞以壽之)¶
道徳文章傳㡬世到君合上三台位自是君家門戸事¶
<pb:KR4j0040_WYG_004-35a>¶
當此際龜山正抱西江水　三萬六千排日醉鬢毛只¶
恁青青地江裏石頭爭獻瑞分明是中間有箇長生字¶
　　錦帳春(杜叔髙/席上)¶
春色難留酒盃常淺更舊恨新愁相間五更風千里夢¶
看飛紅㡬片這般庭院　㡬許風流㡬般嬌嬾問相見¶
何如不見燕飛忙鸎語亂恨重簾不捲翠屏平逺¶
　　太常引(建康中秋夜/為吕潜叔賦)¶
一輪秋影轉金波飛鏡又重磨把酒問姮娥被白髪欺¶
<pb:KR4j0040_WYG_004-35b>¶
人奈何　乘風好去長空萬里直下看山河斫去桂婆¶
娑人道是清光更多¶
　　又(壽韓南/澗尚書)¶
君王著意履聲間便合押紫宸班今代又尊韓道吏部¶
文章泰山　一盃千嵗問公何事早伴赤松閒功業後¶
来看似江左風流謝安¶
　　又(賦十/四絃)¶
仙機似欲織纖羅髣髴度金梭無奈玉纖何却彈作清¶
<pb:KR4j0040_WYG_004-36a>¶
商恨多　朱簾影裏如花半面絶勝隔簾歌世路苦風¶
波且痛飲公無渡河¶
　　又(壽趙晉/臣敷文)¶
論公耆徳舊宗英呉季子百餘齡奉使老於行更看舞¶
聴歌最精　須同衛武九十入相菉竹自青青富貴出¶
長生記門外清溪姓彭(彭溪晉/臣居也)¶
　　東坡引(閨/怨)¶
玉纖彈舊怨還敲繡屏面清歌自送西風雁雁行吹字¶
<pb:KR4j0040_WYG_004-36b>¶
㫁雁行吹字㫁　夜深拜半月鎖窓西畔但桂影空階¶
滿翠帷自掩無人見羅衣寛一半羅衣寛一半¶
　　又¶
君如梁上燕妾如手中扇團團青影雙雙伴秋来腸欲¶
㫁秋来腸欲㫁　黄昏淚眼青山隔岸但咫尺如天逺¶
病来只謝傍人勸龍華三會願龍華三會願¶
　　又¶
花梢紅未足條破驚新緑重簾下徧闌千曲有人春睡¶
<pb:KR4j0040_WYG_004-37a>¶
熟有人春睡熟　鳴禽破夢雲偏目蹙起来香腮褪紅¶
玉花時愛與愁相續羅裙過半幅羅裙過半幅¶
　　夜遊宫(苦俗/客)¶
㡬箇相知可喜才厮見說山說水顛倒爛熟只這是怎¶
奈何一回說一回美　有箇尖新底說底話非名非利¶
說的口乾罪過你且不罪掩畧起去洗耳¶
　　戀繡衾(無/題)¶
長夜偏冷添被兒枕頭兒移了又移我自是笑别人底¶
<pb:KR4j0040_WYG_004-37b>¶
却元来當局者迷　如今只恨因縁淺也不曾抵死恨¶
伊合手下安排了那筵席須有散時¶
　　杏花天(無/題)¶
病来自是於春嬾但别院笙歌一片蛛絲網遍玻瓈盞¶
更問舞裙歌扇　有多少鸎愁蝶怨甚夢裏春歸不管¶
楊花也笑人情淺故故沾衣撲面¶
　　又¶
牡丹昨夜方開徧畢竟是今年春晩荼䕷付與薰風管¶
<pb:KR4j0040_WYG_004-38a>¶
燕子忙時鸎嬾　多病起日長人倦不待得酒闌歌散¶
甫能得見茶甌面却早安排腸㫁¶
　　又(嘲牡/丹)¶
牡丹比得誰顏色似宫中太真第一漁陽鼙鼓邊風急¶
人在沉香亭北　買栽池館多何益莫虚把千金抛擲¶
若教解語應傾國一箇西施也得¶
　　唐河傳(倣花/間體)¶
春水千里孤舟浪起夢攜西子覺来村巷夕陽斜㡬家¶
<pb:KR4j0040_WYG_004-38b>¶
短牆紅杏花　晚雲做造些兒雨折花去岸上誰家女¶
太狂顛那邊柳線被風吹上天¶
　　醉花隂(為人/壽)¶
黄花謾說年年好也趂秋光老綠鬢不驚秋若鬬樽前¶
人好花堪笑　蟠桃結子知多少家住三山島何日跨¶
飛鸞滄海飛塵人世因緣了¶
　　品令(族姑慶八十/来索俳語)¶
更休說便是箇住世觀音菩薩甚今年容貌八十嵗見¶
<pb:KR4j0040_WYG_004-39a>¶
底道纔十八　莫獻夀星香燭莫祝靈椿龜鶴只消得¶
把筆輕輕去十字上添一撇¶
　　惜分飛(春/思)¶
翡翠樓前芳草路寳馬墜鞭暫駐最是周郎顧㡬度歌¶
聲誤　望㫁碧雲空日暮流水桃源何處聞道春歸去¶
更無人管飄紅雨¶
　　柳梢青(和范先之席/上賦牡丹)¶
姚魏名流年年攪㫁雨恨風愁解釋春光剩須破費酒¶
<pb:KR4j0040_WYG_004-39b>¶
令詩籌　玉肌紅粉温柔更染盡天香未休今夜簮花¶
他年第一玉殿東頭¶
　　又(三山歸途代/白鷗見嘲)¶
白鳥無猜相憐相笑滿面塵埃華髮蒼顏去時曽勸聞¶
早歸来　而今豈是髙懐為千里蓴羮計哉好把移文¶
從今日日讀取千回¶
　　又(辛酉生日前兩日夢一道士話長年之/術夢中痛以理折之覺而賦八難之辭)¶
莫鍊丹難黄河可塞金可成難休辟榖難吸風飲露長¶
<pb:KR4j0040_WYG_004-40a>¶
忍飢難　勸君莫逺遊難何處有西王母難休采藥難¶
人沉下土我上天難¶
　　河瀆神(女城祠效/花間體)¶
芳草緑萋萋㫁腸絕浦相思山頭人望翠雲旗蕙肴桂¶
酒君歸　惆悵畫簷雙燕舞東風吹散靈雨香火冷殘¶
簫鼓斜陽門外今古¶
　　武陵春(春/興)¶
桃李風前多嫵媚楊柳更温柔喚取笙歌爛漫遊且莫¶
<pb:KR4j0040_WYG_004-40b>¶
管閒愁　好趂晴時連夜賞雨便一春休草草盃盤不¶
要收纔晚又扶頭¶
　　又¶
走去走來三百里五日以為期六日歸時已是疑應是¶
望多時　鞭箇馬兒歸去也心急馬行遲不免相煩喜¶
鵲兒先報那人知¶
　　謁金門(無/題)¶
遮索月雲外金&KR0620;明滅翻樹啼鴉聲未徹雨聲驚落葉¶
<pb:KR4j0040_WYG_004-41a>¶
　寳炬成行嫌熱玉腕藕絲誰雪流水髙山絃㫁絕怒¶
蛙聲自咽¶
　　又¶
山吐月畫燭從教風滅一曲瑤琴纔聴徹金蕉三兩葉¶
　驟雨微涼還熱似欠舞瓊歌雪近日醉鄉音問絶有¶
時清淚咽¶
　　又¶
歸去未風雨送春行李一枕離愁頭徹尾如何消遣是¶
<pb:KR4j0040_WYG_004-41b>¶
　遥想歸舟天際緑鬢瓏𤧚慵理好夢未成鸎喚起粉¶
香猶有殢¶
　　酒泉子(無/題)¶
流水無情潮到空城頭盡白離歌一曲怨殘陽㫁人腸¶
　東風官柳舞雕牆三十六宫花濺淚春聲何處說興¶
亡燕雙雙¶
　　霜天曉角(旅/興)¶
呉頭楚尾一棹人千里休說舊愁新恨長亭樹今如此¶
<pb:KR4j0040_WYG_004-42a>¶
宦游吾倦矣玉人留我醉明日落花寒食得且住為佳¶
耳¶
　　又¶
暮山層碧掠岸西風急一葉軟紅深處莫不是利名客¶
玉人還佇立綠窓生怨泣萬里衡陽歸恨先倩雁寄消¶
息¶
　　㸃絳唇(留博山寺聞光風主人/微恙而歸時春漲斷橋)¶
隠隠輕雷雨聲不受春囘護落梅如許吹盡牆邊去¶
<pb:KR4j0040_WYG_004-42b>¶
春水無情礙㫁溪南路憑誰訴寄聲傳語没箇人知處¶
　　又¶
身後虚名古来不換生前醉青鞋自喜不&KR0191;長安市¶
竹外僧歸路指霜鐘寺孤鴻起丹青手裏剪破松江水¶
　　生查子(山行寄/楊民瞻)¶
昨宵醉裏行山吐三更月不見可憐人一夜頭如雪¶
今宵醉裏歸明月闗山笛收拾錦囊詩要寄揚雄宅¶
　　又(民瞻見和/再用韻)¶
<pb:KR4j0040_WYG_004-43a>¶
誰傾滄海珠&KR0619;弄千明月喚取酒邊來軟語裁春雪¶
人間無鳯凰空費穿雲笛醉裏却歸來松菊陶潜宅¶
　　又(有覔祠/者為賦)¶
去年燕子來繡戸深深處花徑得泥歸都把琴書汚¶
今年燕子來誰聴呢喃語不見捲簾人一陣黄昏雨¶
　　又(獨逰/西巖)¶
溪邊照影行天在清溪底天上有行雲人在行雲裏¶
髙歌誰和余空谷清音起非鬼亦非仙一曲桃花水¶
<pb:KR4j0040_WYG_004-43b>¶
　　又¶
青山招不來偃蹇誰憐汝嵗晚太寒生喚我溪邊住¶
山頭明月來本在天髙處夜夜入清溪聴讀離騷去¶
　　又¶
青山非不佳未解留儂住赤脚踏層氷為愛青溪故¶
朝来山鳥啼勸上山髙處裁意不闗渠自在尋詩去¶
　　又(簡呉子/似縣尉)¶
髙人千丈崖太古儲氷雪六月火雲時一見森毛髮¶
<pb:KR4j0040_WYG_004-44a>¶
俗人如盜泉照影成昏濁髙處掛吾瓢不飲吾寧渇¶
　　又(和趙晉臣/敷文春雪)¶
浸天春雪來纔抵梅花半最愛雪邊人些些裁成亂¶
雪兒偏解歌只要金盃滿誰道雪天寒翠袖闌干暖¶
　　又¶
梅子褪花時直與黄梅接煙雨㡬曽開一春江裏活¶
富貴使人忙也有閒時節莫作路旁花長教人看殺¶
　　又(題京口郡/治塵表亭)¶
<pb:KR4j0040_WYG_004-44b>¶
悠悠萬世功矻矻當年苦魚自入深淵人自居平土¶
紅日又西沉白浪長東去不是望金山我自思量禹¶
　　㝷芳草(嘲陳莘/叟憶内)¶
有得許多淚更閒却許多鴛被枕頭兒放處都不是舊¶
家時怎生睡　更也没書来那堪被雁兒調戲道無書¶
却有書中意排㡬箇人人字¶
　　阮郎歸(来陽道中為張/處父推官賦)¶
山前燈火欲黄昏山頭来去雲鷓鴣聲裏數家村瀟湘¶
<pb:KR4j0040_WYG_004-45a>¶
逢故人　揮羽扇整綸巾少年鞍馬塵如今憔悴賦招¶
魂儒冠多誤身¶
　　昭君怨(豫章寄張/守定叟)¶
長記瀟湘秋晩歌舞橘洲人散走馬月明中折芙蓉¶
今日西山南浦畫棟朱簾雲雨風景不爭多奈愁何¶
　　又(送晁楚老/逰荆門)¶
夜雨剪殘春韭明日重斟别酒君去問曹瞞好公安¶
試看如今白髮却為中年離别風雨正崔嵬早歸來¶
<pb:KR4j0040_WYG_004-45b>¶
　　又¶
人面不如花面花到開時重見獨倚小闌干許多山¶
落葉西風時候人共青山都瘦說到夢陽臺㡬曾來¶
　　烏夜啼(山行約范/先之不至)¶
江頭醉倒山公月明中記得昨宵歸路笑兒童　溪欲¶
轉山已㫁兩三松一段可憐風月欠詩翁¶
　　又(先之見和/復用韻)¶
人言我不如公酒盃中更把平生湖海問兒童　千尺¶
<pb:KR4j0040_WYG_004-46a>¶
蔓雲葉亂繫長松却笑一身纒繞似衰翁¶
　　又¶
晩花露葉風條燕燕髙行過長廊西畔小紅橋　歌再¶
唱人再舞酒纔消更把一盃重勸摘櫻桃¶
　　一絡索(閨/思)¶
羞見鑑鸞孤却倩人梳掠一春長是為花愁甚夜夜東¶
風惡　行遶翠簾珠箔錦牋誰托玉觴淚滿却停觴怕¶
酒似郎情薄¶
<pb:KR4j0040_WYG_004-46b>¶
　　又(信守王道夫席上用/達夫賦金林擒韻)¶
錦帳如雲高處不知重數夜深銀燭淚成行算都把心¶
期付　莫待燕飛泥汚問花花訴不知花定有情無似¶
却怕新詞妒¶
　　如夢令(賦梁/燕)¶
燕子㡬曾歸去只在翠巖深處重到畫梁間誰與舊巢¶
為主深許深許聞道鳯凰來住¶
　　憶王孫(秋江送别/集古句)¶
<pb:KR4j0040_WYG_004-47a>¶
登山流水送將歸悲莫悲兮生别離不用登臨怨落暉¶
昔人非帷有年年秋雁飛¶
　¶
　¶
　¶
　¶
　¶
　¶
<pb:KR4j0040_WYG_004-47b>¶
　¶
　¶
　¶
　¶
　¶
　¶
　¶
　稼軒詞巻四¶
