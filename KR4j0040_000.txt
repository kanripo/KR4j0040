# -*- mode: mandoku-view; -*-
#+TITLE: 稼軒詞
#+DATE: 2015-08-25 00:48:13.105523
#+PROPERTY: ID KR4j0040
#+PROPERTY: BASEEDITION WYG    
#+PROPERTY: JUAN 提要
<pb:KR4j0040_WYG_000-1a>¶
欽定四庫全書　　　　　集部十¶
　稼軒詞　　　　　　　　詞曲類一(詞集之屬/)¶
　　提要¶
　　　　(臣/)等謹案稼軒詞四巻宋辛棄疾撰棄疾有¶
　　　　南燼紀聞已著錄其詞慷慨縱横有不可一¶
　　　　世之概于倚聲家為變調而異軍特起能於¶
　　　　翦紅刻翠之外屹然別立一宗迄今不廢觀¶
　　　　其才氣俊邁雖似乎奮筆而成然岳珂桯史¶
<pb:KR4j0040_WYG_000-1b>¶
　　　　記棄疾自誦賀新涼永遇樂二詞使座客指¶
　　　　摘其失珂謂賀新涼詞首尾二腔語句相似¶
　　　　永遇樂詞用事太多棄疾乃自改其語日數¶
　　　　十易累月猶未竟其刻意如此云云則未始¶
　　　　不由苦思得矣書錄解題載稼軒詞四巻又¶
　　　　云信州本十二巻視長沙本為多此本為毛¶
　　　　晉所刻亦為四巻而其總目又注原本十二¶
　　　　巻殆即就信州本而合併之歟其集舊多訛¶
<pb:KR4j0040_WYG_000-2a>¶
　　　　異如二巻内醜奴兒近一闋前半是本調殘¶
　　　　闕不全自飛流萬壑以下則全首係洞仙歌¶
　　　　葢因洞仙歌五闋即在此調之後舊本遂誤¶
　　　　割第一首以補前詞之闕而五闋之洞仙歌¶
　　　　遂止存其四近萬樹詞律中辨之甚明此本¶
　　　　尚未及訂正其中歎輕衫帽㡬許紅塵句据¶
　　　　其文義帽字上尚有一脱字樹亦未經勘及¶
　　　　斯足證掃葉之喻矣今並詳為勘定其必不¶
<pb:KR4j0040_WYG_000-2b>¶
　　　　可通而無別本可證者則姑從闕疑之義焉¶
　　　　乾隆四十四年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
